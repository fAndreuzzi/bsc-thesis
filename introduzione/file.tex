\section*{Introduzione}
\addcontentsline{toc}{section}{Introduzione}

Tramite i \emph{grafi} è possibile formulare modelli informatici di sistemi complessi di varia natura, come \emph{social network} \cite{twitter}, reti fisiche \cite{electric} o logistiche \cite{supply}. In tali modelli risulta difficoltoso individuare una nozione univoca di equivalenza tra i nodi che compongono il sistema, in quanto diverse definizioni catturano differenti aspetti del problema. Una nozione di equivalenza può essere utilizzata per condurre analisi sul grafo (dividere i nodi in un partizionamento che ne catturi una qualche caratteristica), o per ottimizzare lo spazio occupato dal modello eliminando informazioni ridondanti.

In questo lavoro prenderemo in considerazione una possibile nozione di equivalenza, la \emph{bisimulazione} (secondo la definizione standard); in particolare ci concentreremo sull'aspetto informatico del problema, e studieremo alcuni algoritmi efficienti che consentono di calcolare un partizionamento del grafo in sottoinsiemi di nodi equivalenti. Inoltre sarà presentata la libreria Python \texttt{BisPy}, contenente l'implementazione degli algoritmi analizzati. Non è stato possibile trovare altri progetti che trattino il suddetto argomento in modo approfondito, per cui tale software si può considerare inedito nell'ambiente \emph{open source}; la semplicità di utilizzo del pacchetto lo rende uno strumento potenzialmente molto utile per lo studio della massima bisimulazione. Le analisi e le osservazioni riportate in questo documento sono state fondamentali per una corretta implementazione degli algoritmi considerati.

Il lavoro è organizzato in questo modo:
\begin{itemize}
    \item Nella Sezione \ref{sec:base} forniremo innanzitutto alcune nozioni fondamentali nell'ambito di teoria dei grafi, teoria degli insiemi e relazioni binarie, per poi introdurre le definizioni di bisimulazione e massima bisimulazione, insieme ad alcuni risultati che utilizzeremo per le analisi successive;
    \item Nella Sezione \ref{sec:algs} analizzeremo alcuni algoritmi efficienti per il problema della massima bisimulazione, e ne dimostreremo in modo dettagliato la correttezza e la complessità computazionale;
    \item Nella Sezione \ref{sec:bispy} presenteremo il pacchetto Python \texttt{BisPy}, e valuteremo il tempo di esecuzione degli algoritmi implementati su alcuni esempi significativi.
\end{itemize}
