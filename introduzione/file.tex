\section{Introduzione}
Utilizzando i \emph{grafi} è possibile formulare modelli informatici di sistemi complessi di varia natura, come ad esempio \emph{social network} \cite{twitter}, reti fisiche \cite{electric} o logistiche \cite{supply}. In tali modelli risulta difficoltoso individuare una nozione univoca di ``equivalenza'' tra i nodi che compongono il sistema, in quanto diverse definizioni catturano aspetti differenti del problema. Una nozione di equivalenza può essere utilizzata per condurre analisi sul grafo (dividere i nodi in un partizionamento che ne catturi una qualche caratteristica), o per ottimizzare lo spazio occupato dal modello eliminando informazioni ridondanti.

In questo lavoro prenderemo in considerazione una possibile nozione di equivalenza, la \emph{bisimulazione} (secondo la definizione standard); in particolare ci concentreremo sull'aspetto informatico del problema, e presenteremo alcuni algoritmi che consentono di calcolare in modo efficiente un partizionamente del sistema rispetto a questa nozione di equivalenza, ovvero di determinare quali coppie di nodi sono tra loro equivalenti.

Nella Sezione \ref{sec:base} forniremo innanzitutto alcune nozioni fondamentali nell' ambito di teoria dei grafi, teoria degli insiemi e delle relazioni binarie, per poi introdurre le definizioni di bisimulazione e massima bisimulazione, insieme ad alcuni risultati che utilizzeremo per le analisi successive; nella Sezione \ref{sec:algs} analizzeremo alcuni algoritmi efficienti per il problema della massima bisimulazione, e ne dimostreremo in modo dettagliato la correttezza e la complessità computazionale; infine nella Sezione \ref{sec:bispy} presenteremo brevemente il package Python \texttt{BisPy}, in cui sono stati implementati gli algoritmi della Sezione \ref{sec:algs}.
